# Productvisie

Ik heb in de secties hiervoor bewust het woord "product" gebruikt als ik het had over de ontwerpoplossing, want ik wil de vorm van het product zolang mogelijk in het open houden om zo met unieke concepten te kunnen komen. Gezien er ook geen klant is die kan eisen dat het product een mobiele app wordt, kan ik elke kant op gaan die ik wil (en logisch is).

Het lijkt me wel het gaafst om met een concept aan te komen dat deels digitaal en deels analoog werkt. Het digitale met het fysieke samenvoegen heb ik nog niet veel gedaan. De meeste producten waar ik op school en met bijbanen aan heb gewerkt zijn volledig digitaal, dus ik heb het idee dat ik als Techy hier ook nog flink wat kan leren. Daarnaast vind ik het niet logisch om voor dit probleem een app te ontwerpen, gezien mobiele apparaten afleidend werken. Voor sommige huiswerkopdrachten tijdens mijn eigen behandeling werd ook aangeraden het zoveel mogelijk fysiek te doen in plaats van digitaal, dus dat zal deze gedachtegang ook wel beïnvloeden. De definitieve vorm van het eindproduct wil ik eigenlijk pas bepalen als ik aan het definitieve concept ga, nadat ik tijdens het onderzoek en de ideation fase helemaal los ben gegaan met unieke ideeën (hopelijk).
