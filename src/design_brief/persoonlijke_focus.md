# Persoonlijke focus

Met dit project wil ik als Tech CMD'er mijn UX- en onderzoek-skills naar een hoger niveau tillen. De hoeveelheid kennis die al beschikbaar is over ADHD is immens, om daar de juiste conclusies uit te trekken en mijn vooroordelen buiten beschouwing te laten wordt een uitdaging. Met de getrokken conclusies wil ik aan de slag met voor mij nieuwe design methodes die stakeholders actiever betrekken bij het design proces, door ze mee te laten denken via co-creatie.

Waar ik mijn Tech skills voor wil gebruiken is de ideation fase. Aangezien ik veel kennis heb over technologie en de laatste trends in tech kan ik geïnformeerde keuzes maken over of een bepaalde technologie überhaupt de moeite waard is om te betrekken bij het project. Ik hoop met deze kennis ook technologieën te kunnen gebruiken die het product op een unieke manier verbeteren, bijvoorbeeld door het digitale en het analoge samen te kunnen voegen tot iets nieuws.

## Psychologie

Ik heb lang voordat ik de diagnose ADHD kreeg al interesse gehad in psychologie. Ik leer er graag meer over in mijn vrije tijd en vind dat iedereen dat weleens zou moeten doen. De hoeveelheid zelfkennis die je ermee op kan doen is noemenswaardig. Het lijkt me heel vet om door dit project verder aan de slag te kunnen binnen de psychologie.
