# Projectvoorstel ADHDo

Jonah Meijers - 500751227  
23 januari 2023  
Versie 1

## Aanleiding

Ik ben op het idee gekomen voor dit project nadat ik zelf ben gediagnosticeerd
met ADHD in februari 2021. In de maanden erop heb ik behandeling in de vorm van
cognitieve gedragstherapie gehad. De sessies hielden we in online meetings en ik
zat met 5 anderen in een groepje.

Bij de sessies maakten we ook gebruik van een app voor het behandelen van de
stof en maken en bijhouden van huiswerk. Deze app was zo contra-intuïtief dat we
met z'n allen vonden dat ik het beter kon doen. Gezien de behandeling via de app
vooral ging om het opbouwen en aanhouden van structuur, wilde ik me daarop
focussen en met een oplossing komen die gebruiksvriendelijk is en doelgericht te
werk gaat. Ongeacht of het ook uiteindelijk een mobiele applicatie wordt of
niet.

## Persoonlijke focus

Ik ben een Tech CMD'er. Eentje met een groot inbeeldingsvermogen en een hoop
creatieve inzicht. Ik ben erg goed geworden in het op eigen houtje vinden van
kleine, hapbare oplossingen voor kleine, behapbare problemen. Problemen waar je
niet per sé onderzoek hoeft te doen om keuzes te kunnen onderbouwen.

Dat is mijn focus bij dit project. Ik wil diep de boeken in duiken en de
verhalen van anderen gebruiken om tot een oplossing te komen voor het
ontwerpprobleem. Met mijn technische kennis wil ik mezelf ook niet limiteren tot
een app voor web en/of mobiel, maar wil ik verder kijken ontdekken wat er meer
te gebruiken is.

Wanneer ik de ideation-fase in ga zal ik me van mijn sterkste kant laten zien,
maar wil het deze keer kunnen onderbouwen met valide en heldere
onderzoeksresultaten. Daarin wil ik het meest groeien.

## Probleemsituatie

### Wie?

- Doelgroep: Neurodivergente mensen (mensen met ADHD)
- Belangenhebbende: Psychologen

### Wat?

- Doelgroep: Moeite met het opbouwen en aanhouden van structuur.
- Belangenhebbende: Hulpmiddelen die de behandeling ondersteunen zijn gebrekkig
  en laten veel te wensen over.

### Waar?

- Doelgroep: Overal.
- Belangenhebbende: Tijdens therapie-sessies.

### Wanneer?

- Doelgroep: In het dagelijks leven.
- Belangenhebbende: Bij een ADHD-behandeling.

### Waarom?

- Doelgroep: Onvoldoende gefacilliteerd om de symptomen van ADHD te verminderen.
- Belangenhebbende: Slechte hulpmiddelen om buiten de behandeling om
  ondersteuning te bieden.

### Hoe?

- Doelgroep: Een oplossing te krijgen die de theorie behandelt tijdens de
  therapie gebruikt om verder te steun te bieden in het houde van routine in het
  dagelijks leven.
- Belangenhebbende: De nieuwe oplossing aan te raden als aanvulling op de
  behandeling om de behandelde theorie toe te blijven passen in het dagelijks
  leven.

### Hoeveel?

- Doelgroep: Om en nabij 3% van de Nederlandse bevolking.
- Belangenhebbende: Psychologen en psychiaters wiens wachtrijen volzitten met
  mensen die gediagnostiseerd en/of behandeld willen worden(?)

## Design Challenge

**Hoe kan je iemand met ADHD helpen bij het opbouwen en aanhouden van structuur
en routine?**

1. Hoe kunnen mensen met ADHD structuur opbouwen in hun leven?
2. Hoe kan ik mijn product uniek maken met ADHD als focuspunt?
3. Hoe kan ik theorie en onderzoek over het behandelen van ADHD toepassen in de
   uitwerking van product?
4. Hoe kan een behandelaar baat hebben bij een product die deze ondersteunende
   rol heeft?

## Deelvragen

### Wat draagt bij aan een betere structuur voor iemand met ADHD?

Ik wil dit graag onderzoeken omdat:

1. Ik mensen met ADHD om me heen zie die telkens weer moeite hebben met het
   onderhouden van een bepaalde structuur in het leven.
2. Ik hier zelf ook last van heb als iemand met ADHD.
3. Hier waarschijnlijk een hoop inzichten uit te halen zijn waardoor het product
   ook uiteindelijk effectief zal zijn voor iemand met ADHD.

De benodigde subvragen hiervoor zijn dan ook:

- Welke routines werken goed bij mensen met ADHD?
- Wat mist iemand met ADHD aan structuur?
- Wat voor behoefte heeft iemand met ADHD aan structuur?
- Welke belangen heeft iemand met ADHD bij het opbouwen van routine in de dag?
- Welke methode(s) gebruikt tijdens een behandel-traject moeten bijdragen aan
  meer structuur in het leven van iemand met ADHD?

Deze vragen wil ik beantwoorden door mensen met ADHD te gaan interviewen, met
een psycholoog in gesprek gaan over dit onderwerp en literatuur bestuderen die
hierover specifiek de diepte in is gegaan. Ook heb ik in mijn vooronderzoek het
onderzoek gevonden wat de basis vormde voor de behandelmethoden die nu worden
gebruikt voor volwassenen met ADHD. Ik verwacht wel dat ik met deze bronnen de
informatie kan vinden die ik nodig heb.

### Waar hoeft het wiel niet opnieuw uitgevonden te worden?

Er zijn genoeg producten in de wereld die een positieve impact willen hebben op
je productiviteit. Met de antwoorden voor de eerste deelvraag op zak wil ik
zoeken naar al bestaande producten die op een bepaalde manier helpen bij het
opbouwen van structuur voor mensen met ADHD.

Daarvoor wil ik de volgende vragen beantwoorden:

- Welke hulpmiddelen zijn al te verkrijgen voor mensen met ADHD?
- Wat zijn de meest voorkomende doelen voor producten die onder deze categorie
  vallen? Hoe goed werken die producten?
- Welke producten zijn al populair onder ADHD'ers?
  - Wat maakt dat ze populair zijn?
- Hoe kan ik functionaliteiten overnemen en eigen maken?
- Waar ga ik _wel_ het wiel opnieuw uitvinden?

Om het onderzoek in kaart te brengen gebruik ik de volgende methoden:

- Benchmark creation
- Comparison chart

En ben ik van plan om via de interviews en het literatuur-onderzoek erachter te
komen op welke functionaliteiten en doelen ik moet focussen bij het verzamelen
van producten om te testen. Ook zal ik op websites toegespitst op mensen met
ADHD en productiviteit over het algemeen zoeken naar artikelen waarin (digitale)
producten worden besproken.

### Wat maakt het moeilijk voor mensen met ADHD om hun leven te structureren?

Naast het vergaren van kennis over wat het opbouwen van structuur makkelijker
maakt, wil ik ook achterhalen wat de oorzaak is van het probleem an sich. Zo kan
ik een holistisch beeld scheppen van het probleem en gerichter zoeken naar
oplossingen. Ook zal het helpen bij de concurrentie-analyse; deze inzichten
maken het mogelijk om producten te filteren op de problemen die ze proberen op
te lossen en of deze aansluiten bij de problemen die mensen met ADHD
ondervinden.

Daar horen deze subvragen bij:

- Welke symptomen versterken het chaotische aspect van iemand met ADHD?
- Hoe belemmeren deze symptomen het opbouwen en/of aanhouden van structuur?
- Hoe worden deze symptomen versterkt?
- Wat helpt om het effect van deze symptomen te verminderen?
- Welke rol speelt therapie in het beter leren omgaan met deze symptomen?

En ga ik vooral de theorie induiken om op de juiste antwoorden te komen.
Hopelijk ook met input van een psycholoog via de Expert interview. Het kan zijn
dat sommige mensen met ADHD dit al zelf weten, maar deze vragen gaan deels over
de diepere werking van het brein en hoe dit anders is bij iemand met ADHD dan
bij een neurotypisch persoon.

### Wat maakt de hedendaagse behandelmethoden voor volwassenen met ADHD effectief?

Uit mijn vooronderzoek is gebleken dat er al veel kennis is over hoe ADHD
effectief behandeld kan worden (tot zover dat mogelijk is). Ik ben echter niet
diep genoeg in de stof gedoken om de reden(en) achter de effectiviteit van
bepaalde behandelmethodes te achterhalen. Ik ben van mening dat deze kennis mij
gaat helpen om tot de kern van het probleem te komen en een volledig overzicht
te krijgen van wat bijdraagt aan een meer gestructureerd leven voor iemand met
ADHD. Ik hoop dan ook dat ik de theorie achter de behandelmethodes kan gebruiken
voor mijn eigen product.

Ik hoop met onderzoek naar deze deelvraag ook de volgende vragen te kunnen
beantwoorden:

- Hoe ziet de behandeling voor ADHD bij volwassenen eruit?
- Op welke symptomen wordt er gefocust?
- Wat zijn de gewenste effecten van de behandelmethodes?
- Wat maakt dat de behandelingen doeltreffend zijn?

## Niveau project

Ik schat dat dit project op dit moment **Complex** en **Productief** is, met de
mogelijkheid om **Creatief** te worden als de resultaten uit het onderzoek de
mogelijkheid bieden voor baanbrekende concepten en niet de tienduizendste
takenlijst-app. Of die mogelijkheid er gaat zijn ligt ook aan mij en mijn biases
aan de start van het project. Het zal in ieder geval een vrij intensief en
uitdagend project zijn.
