# Design Brief ADHDo

Jonah Meijers - 500751227 00-00-0000 Versie 1

## Aanleiding

Dit project is langzamerhand ontstaan nadat ik ben gediagnosticeerd met ADHD in
februari 2021. In de maanden erop ben ik in therapie gegaan voor de aandoening
in de vorm van cognitieve gedragstherapie. Door de pandemie waren de sessies
online en kregen we huiswerk via een app die speciaal was gemaakt voor mensen
die neurodivergent zijn.

Al gauw werd duidelijk dat de app niet intu√Øtief was. De interface zorgde vaak
voor verwarring en de app was overbeladen met features. De functionaliteiten die
we in de groep gebruikten waren natuurlijk verborgen onder een laag aan slechte
UX design beslissingen, waardoor we vaak moesten wachten en uitleggen aan leden
van de groep hoe de juiste module gevonden kon worden. De ironie dat de app ons
zou moeten helpen bij het leren omgaan met ADHD, het opbouwen van structuur en
het kunnen aanhouden van routines, ontging ons niet.

Daarnaast heb ik nog niet echt het idee dat er veel aandacht wordt besteed aan
mensen met ADHD als het gaat om alledaagse (lees: niet gemaakt voor gebruik in
combinatie met therapie) tools die productiviteit moeten bevorderen. To-do apps,
habit trackers, project-management tools en systemen dragen weinig tot geen
extra zorg voor mensen met ADHD. De beschikbare apps, tools en methodieken
verwachten bepaalde karaktereigenschappen die mensen met ADHD moeilijk eigen
kunnen maken, waardoor het gebruik van deze apps, in mijn eigen ervaring,
lastiger is op verschillende manieren.

Al deze punten hebben geleid tot het ontstaan van dit project. Het is iets waar
ik persoonlijk last van heb en graag een oplossing voor zie.

## Persoonlijke focus

Dit project is een moment voor mij om als Tech CMD'er mijn UX skills op te
poetsen en diep in design onderzoek te duiken. Ik heb de afgelopen tijd veel
kleine, behapbare oplossingen gebouwd voor kleine, behapbare problemen. Bij dit
soort projecten is onderzoek vrij snel overbodig en ga ik gelijk door op design
(of zelfs development). Ik hoef keuzes ook niet te onderbouwen, want de
projecten zijn vooral voor mijzelf.

Ik wil met ADHDo de boeken in duiken, anderen bij het project betrekken en
vooral keuzes maken op de input die ik krijg uit alle verschillende onderzoeken
die ik uit wil voeren. Ik wil verder kijken dan mijn neus lang is en een product
maken waarvan ik elk detail kan uitleggen, onderbouwen en met goed fatsoen kan
laten gebruiken door mensen met ADHD.

Een goede planning is hierbij zeer belangrijk, waardoor ik hier ook veel focus
op zal leggen tijdens het project.

## Probleemsituatie

### Wie?

- Doelgroep: Neurodivergente mensen (mensen met ADHD)
- Belangenhebbende: Psychologen

### Wat?

- Doelgroep: Moeite met het opbouwen en aanhouden van structuur.
- Belangenhebbende: Hulpmiddelen die de behandeling ondersteunen zijn gebrekkig
  en laten veel te wensen over.

### Waar?

- Doelgroep: Overal.
- Belangenhebbende: Tijdens therapie-sessies.

### Wanneer?

- Doelgroep: In het dagelijks leven.
- Belangenhebbende: Bij een ADHD-behandeling.

### Waarom?

- Doelgroep: Onvoldoende gefacilliteerd om de symptomen van ADHD te verminderen.
- Belangenhebbende: Slechte hulpmiddelen om buiten de behandeling om
  ondersteuning te bieden.

### Hoe?

- Doelgroep: Een oplossing te krijgen die de theorie behandelt tijdens de
  therapie gebruikt om verder te steun te bieden in het houde van routine in het
  dagelijks leven.
- Belangenhebbende: De nieuwe oplossing aan te raden als aanvulling op de
  behandeling om de behandelde theorie toe te blijven passen in het dagelijks
  leven.

### Hoeveel?

- Doelgroep: Om en nabij 3% van de Nederlandse bevolking.
- Belangenhebbende: Psychologen en psychiaters wiens wachtrijen volzitten met
  mensen die gediagnostiseerd en/of behandeld willen worden(?)

## Design Challenge

**Hoe kan je iemand met ADHD helpen bij het opbouwen en aanhouden van structuur
en routine?**

1. Hoe kunnen mensen met ADHD structuur opbouwen in hun leven?
2. Hoe kan ik mijn product uniek maken met ADHD als focuspunt?
3. Hoe kan ik theorie en onderzoek over het behandelen van ADHD toepassen in de
   uitwerking van product?
4. Hoe kan een behandelaar baat hebben bij een product die deze ondersteunende
   rol heeft?

## Deelvragen

### Wat draagt bij aan een betere structuur voor iemand met ADHD?

Ik wil dit graag onderzoeken omdat:

1. Ik mensen met ADHD om me heen zie die telkens weer moeite hebben met het
   onderhouden van een bepaalde structuur in het leven.
2. Ik hier zelf ook last van heb als iemand met ADHD.
3. Hier waarschijnlijk een hoop inzichten uit te halen zijn waardoor het product
   ook uiteindelijk effectief zal zijn voor iemand met ADHD.

De benodigde subvragen hiervoor zijn dan ook:

- Welke routines werken goed bij mensen met ADHD?
- Wat mist iemand met ADHD aan structuur?
- Wat voor behoefte heeft iemand met ADHD aan structuur?
- Welke belangen heeft iemand met ADHD bij het opbouwen van routine in de dag?
- Welke methode(s) gebruikt tijdens een behandel-traject moeten bijdragen aan
  meer structuur in het leven van iemand met ADHD?

Deze vragen wil ik beantwoorden door mensen met ADHD te gaan interviewen, met
een psycholoog in gesprek gaan over dit onderwerp en literatuur bestuderen die
hierover specifiek de diepte in is gegaan. Ook heb ik in mijn vooronderzoek het
onderzoek gevonden wat de basis vormde voor de behandelmethoden die nu worden
gebruikt voor volwassenen met ADHD. Ik verwacht wel dat ik met deze bronnen de
informatie kan vinden die ik nodig heb.

### Waar hoeft het wiel niet opnieuw uitgevonden te worden?

Er zijn genoeg producten in de wereld die een positieve impact willen hebben op
je productiviteit. Met de antwoorden voor de eerste deelvraag op zak wil ik
zoeken naar al bestaande producten die op een bepaalde manier helpen bij het
opbouwen van structuur voor mensen met ADHD.

Daarvoor wil ik de volgende vragen beantwoorden:

- Welke hulpmiddelen zijn al te verkrijgen voor mensen met ADHD?
- Wat zijn de meest voorkomende doelen voor producten die onder deze categorie
  vallen? Hoe goed werken die producten?
- Welke producten zijn al populair onder ADHD'ers?
  - Wat maakt dat ze populair zijn?
- Hoe kan ik functionaliteiten overnemen en eigen maken?
- Waar ga ik _wel_ het wiel opnieuw uitvinden?

Om het onderzoek in kaart te brengen gebruik ik de volgende methoden:

- Benchmark creation
- Comparison chart

En ben ik van plan om via de interviews en het literatuur-onderzoek erachter te
komen op welke functionaliteiten en doelen ik moet focussen bij het verzamelen
van producten om te testen. Ook zal ik op websites toegespitst op mensen met
ADHD en productiviteit over het algemeen zoeken naar artikelen waarin (digitale)
producten worden besproken.

### Wat maakt het moeilijk voor mensen met ADHD om hun leven te structureren?

Naast het vergaren van kennis over wat het opbouwen van structuur makkelijker
maakt, wil ik ook achterhalen wat de oorzaak is van het probleem an sich. Zo kan
ik een holistisch beeld scheppen van het probleem en gerichter zoeken naar
oplossingen. Ook zal het helpen bij de concurrentie-analyse; deze inzichten
maken het mogelijk om producten te filteren op de problemen die ze proberen op
te lossen en of deze aansluiten bij de problemen die mensen met ADHD
ondervinden.

Daar horen deze subvragen bij:

- Welke symptomen versterken het chaotische aspect van iemand met ADHD?
- Hoe belemmeren deze symptomen het opbouwen en/of aanhouden van structuur?
- Hoe worden deze symptomen versterkt?
- Wat helpt om het effect van deze symptomen te verminderen?
- Welke rol speelt therapie in het beter leren omgaan met deze symptomen?

En ga ik vooral de theorie induiken om op de juiste antwoorden te komen.
Hopelijk ook met input van een psycholoog via de Expert interview. Het kan zijn
dat sommige mensen met ADHD dit al zelf weten, maar deze vragen gaan deels over
de diepere werking van het brein en hoe dit anders is bij iemand met ADHD dan
bij een neurotypisch persoon.

### Wat maakt de hedendaagse behandelmethoden voor volwassenen met ADHD effectief?

Uit mijn vooronderzoek is gebleken dat er al veel kennis is over hoe ADHD
effectief behandeld kan worden (tot zover dat mogelijk is). Ik ben echter niet
diep genoeg in de stof gedoken om de reden(en) achter de effectiviteit van
bepaalde behandelmethodes te achterhalen. Ik ben van mening dat deze kennis mij
gaat helpen om tot de kern van het probleem te komen en een volledig overzicht
te krijgen van wat bijdraagt aan een meer gestructureerd leven voor iemand met
ADHD. Ik hoop dan ook dat ik de theorie achter de behandelmethodes kan gebruiken
voor mijn eigen product.

Ik hoop met onderzoek naar deze deelvraag ook de volgende vragen te kunnen
beantwoorden:

- Hoe ziet de behandeling voor ADHD bij volwassenen eruit?
- Op welke symptomen wordt er gefocust?
- Wat zijn de gewenste effecten van de behandelmethodes?
- Wat maakt dat de behandelingen doeltreffend zijn?

## Productvisie
